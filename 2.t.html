<!DOCTYPE html>
<html lang="hu">
<head>
  <meta charset="UTF-8">
  <meta name="viewport" content="width=device-width, initial-scale=1.0, shrink-to-fit=no">
  <meta http-equiv="X-UA-Compatible" content="ie=edge">
  <link rel="stylesheet" href="css/bootstrap.css">
  <link rel="stylesheet" href="css/costum.css">
  <script src="js/jquery-3.1.1.slim.min.js"></script>
  <link rel="stylesheet" href="css/jquery.fancybox.min.css" />
  <script src="js/jquery.fancybox.js"></script>
  <link rel="stylesheet" href="css/lightbox.min.css">
  <title>Leírás</title>
  <style> 
      p.floatright{text-align: right;}
  </style>
</head>
<body class="iframe_tartalmak" name="tartalmak">

  <input type = "button" value = "Normál betűméret" id = "small" class="btn"/> <input type = "button" value = "Nagy betűméret" id = "normal" class="btn"/> <input type = "button" value = "Extranagy betűméret" id = "large" class="btn"/>

  <h1>Gödöllő településszerkezeti változásai a 20. század közepétől a század végéig</h1>
  <br>

  <p id="szoveg">
      A második világháború alatt a település nem szenvedett komolyabb károkat, voltak házak, melyek bombatámadás következtében megsérültek vagy összedőltek, de a településnek egyik részén sem volt összefüggő, több utcára kiterjedő a pusztítás. <br>
      1951- ben a Múzeumok és Műemlékek Országos Központja megbízást kapott, hogy készítse el Gödöllő városképi és műemlék vizsgálatát. Ekkor 6 műemléket és 19 műemlék jellegű építményt vettek lajstromba. A műemlék jellegű objektumok jelentős része lakóház volt a Szabadság téren, vagy annak folytatásában a Szabadság úton. A Szabadság tér szinte egészét a védett városkép kategóriába sorolták és feltétlenül fenntartandónak minősítették. <br>
      A második világháború után felálló szocialista rendszer már másképp tekintett Gödöllőre mint a korábbi vezetők. Ekkor már a nyaralóstátusz visszaszorítása és az ipar letelepítése volt a fő cél. A település népessége a háború utáni időszakban robbanásszerűen nőtt. A lakosság létszámának növekedésével a település infrastruktúráját is fejlesztették. Új üzletek, boltok, irodaház, szolgáltatóház, jelent meg a településen. Ezek egy része a Szabadság tér védettnek minősített, parkosított területén kapott helyet. Az 1970-es évek elején a téren éttermet, áruházat, pártházat építettek a kor divatjának megfelelő szocialista realizmus stílust alkalmazva. <br>
      Természetesen a lakosság létszámának növekedése miatt egyre nagyobb problémát okozott a lakáshiány. Ekkor már a többszintes lakótelepi, nagy lakásszámmal épülő házakat részesítették előnyben. 1966 és 1972 között 1003 új lakás épült Gödöllőn. A lakáskérdés már ebben az időben a település arculatának megváltozását vonta maga után. Mint a IV. ötéves terv célkitűzéseiben fogalmaztak: „Gödöllő város belső területén folyó nagyarányú építkezés szükségessé tette néhány lakás felszámolását.” <br>
      1971-ben Gödöllő város központi területére részletes rendezési tervtanulmány készült, majd 1973-ban beindult az általános rendezési terv elkészítése is. Ezek olyan problémákat vetettek fel, melyek az illetékes hatóságokat tervpályázat kiírására sarkallta. Így 1975-ben tervpályázatot hirdettek. A pályázat célja az volt, hogy olyan komplex közlekedési és beépítési javaslatot adjon, mely megoldaná a HÉV, a MÁV, a VOLÁN pályaudvarok, a 3. számú főút és a beépítésre váró településközpont kapcsolatát és forgalmi rendjét. A közlekedési problémák megoldása mellett a pályázók kiemelkedően fontos feladata volt a városközpont átalakítása is. A pályázóknak a Szabadság téren újonnan felépült épületekhez kellett igazítaniuk a terveiket, mint fogalmaztak: „Mivel a központ eddigi új létesítményei egymástól függetlenül a szabad területeken kerültek megvalósításra, a pályázók feladatát képezte a központ eredetileg meglévő, újonnan létesített és tervezett létesítményei között szerves kapcsolatot létesíteni; a meglevő és újonnan létrehozandó városi terek köré korszerű, egységes, jól funkcionáló városközpontot létrehozni.” Ezzel megfogalmazták a vezetés azon igényét, hogy a téren álló lakóházakat el kell bontani, és a szocialista gondolkodásnak megfelelő új és modern lakótelepeket kell építeni. A 20 évvel korábban készült műemléki vizsgálatot teljes mértékben figyelmen kívül hagyták. Az 1970-es évek végén a műemlék jellegű épületek szinte mindegyikét lebontották a többi lakóházzal együtt, és így a védett városképet teljes mértékben fölszámolták, a körülbelül 250 éves múltra visszatekintő központ épületei helyére döntő többségben jellegtelen panelházak kerültek. Ezzel végérvényesen megváltoztatták a város belső szerkezetét.<br>
      Ráday Mihály az Unokáink sem fogják látni című városvédő műsorában 1983-ban a következőket jegyezte meg a város szocialista fejlődésével kapcsolatban: „Gödöllőn rengeteg lakást építenek, új lakótelepeket, és ennek a gyarapodásnak sokszor áldozatul estek, esnek a városképet meghatározó régi épületek, mint a Szabadság térnek a képen látható barokk házsora is. A város védett épületeink száma az elmúlt néhány év alatt a felére csökkent. Vajon megáll e ez a folyamat? A képen látható házak már nincsenek meg. Ezt a házat bontás közben láthatjuk a következő képen. Még bontás közben is rajta volt a műemlék tábla.”<br>
      Csak az 1980-as évek végére változott meg a lakásépítések terén a szemlélet. A szemléletváltással együtt új igények is megjelentek, melyek közül a legfontosabb az új beépítések és a korábbi településrészek egymáshoz való viszonya volt. „Az új beépítések az eddigieknél jobban alkalmazkodjanak a kialakult településszerkezethez, kerüljék az egyes területrészek teljes szanálását, az épületek tömegében, szintszámukban, külső megjelenésükben jobban alkalmazkodjanak Gödöllő kisváros környezetéhez, segítsék annak kedvező arányú alakítását.” Az új szemlélet már kicsit későn jött Gödöllő szempontjából. <br>


    
  </p>
  <script src="js/lightbox-plus-jquery.min.js"></script>
  <script src="js/jquery-3.1.1.slim.min.js"></script>
  <script src="js/bootstrap.min.js"></script>
  <script>
  var content = document.getElementById("szoveg");
  var smallButton = document.getElementById("small");
  var normalButton = document.getElementById("normal");
  var largeButton = document.getElementById("large");
  smallButton.onclick = function(e){
  content.style.fontSize = "26px";
  }
  normalButton.onclick = function(e){
  content.style.fontSize = "33px";
  }
  largeButton.onclick = function(e){
  content.style.fontSize = "40px";
  }
  </script>


    <script src="js/jquery-3.1.1.slim.min.js"></script>
    <script src="js/bootstrap.min.js"></script>


</body>
</html>
